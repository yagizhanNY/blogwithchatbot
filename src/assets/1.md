Dil toplumda yaşanan olaylar, gelişmeler etkileşimler sonucu gelişir ve değişir. Yaşanan deneyimler, tecrübeler ve olaylar toplumlar arasında, insanlar arasında ve nesiller boyunca dil yolu ile aktarılır. Bu deneyimler ve aktarımları sonucu ortaya çıkan Atasözleri ve deyimlerin dillerin zenginliğinin göstergesidir. Atasözleri geçmişte yaşanan olayların, tecrübelerin bir öğüt biçimine dönüştürülerek fade edilmesidir. Deyim ise bir olayı daha etkili bir biçimde ifade edebilmek için çoğu kez kelimelerin gerçek anlamı dışında ikinci bir anlamı işaret eden söz dizilimleridir.

Türkçe, oluştuğu coğrafyanın genişliği, oluşum sağladığı alanda yer alan dil çeşitliliği ve var olduğu coğrafyanın tarihsel olaylara, dönüm noktalarına ev sahipliği yapan bir konumda olması sebebi ile deyim ve atasözleri bakımından oldukça zengin bir dildir. Birçok konu ve olay ile ilgili çeşitli atasözleri ve deyimler dilimizde mevcuttur. Günlük hayatımızda sıklıkla kullandığımız bu sözcük öbekleri dilin süslü yapısının ve zenginliğinin bir göstergesidir. Toplum tarafından çokça bilinen atasözleri ve deyimler olabildiği gibi daha az bir kesim tarafından bilinen atasözlerimiz ve deyimlerimiz vardır. Örneğin; “İşleyen demir ışıldar.“, “Ak akçe kara gün içindir.”, Bugünün işini yarına bırakma.”, “Dökme suyla değirmen dönmez.”, “Acele işe şeytan karışır.”, “Denize düşen yılana sarılır.”, “Çam sakızı, çoban armağanı”, “Davulun sesi uzaktan hoş gelir” en çok bilinen atasözlerimizdendir. Toplum tarafından çok sık kullanılmayan atasözleri de mevcuttur. Örneğin; Ağa diyeyim sana, yağın bulaşsın bana”, “Akşam yezit diye öldürdüler, sabah şehit diye namazını kıldılar”, “Utanma Pazar, dostluğu bozar”, “Aceleci sinek süte düşer.” , “Herkes kendi ayıbını bilmez: İnsan kendi kusurunu göremez, bilemez.” az bilinen atasözlerimize örnek gösterilebilir.

Günlük hayatımızda en sık kullandığımız bazı deyim örnekleri “Açık kapı bırakmak”,”Can kulağı ile dinlemek”,”Damdan düşer gibi dış mandalı”, “Dilli Düdük”, “El Etek Çekmek” şeklindedir. Toplum tarafından çok sık kullanılmayan deyimlere ise “Abacı, kebeci, ara yerde sen neci?”, “Ben diyorum hadımım, o diyor (soruyor) oğul uşaktan neyin var.”, “Cambul cumbul”, “Çanak yalayıcı”, “Damokles'in kılıcı”, Elifi görse mertek sanır”, “Gemi azıya almak”, örnek gösterilebilir.

Atasözleri ve deyinler genellikle anonimdir. Dilimizde toplam kaç tane deyim ve atasözü olduğu net olarak bilinmemektedir. Fakat bilinenler sayıldığında ortalama olarak dilimizde 14648 tane deyim ve atasözü vardır.
